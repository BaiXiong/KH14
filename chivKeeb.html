<!DOCTYPE HTML>
<html>
<head>
    <meta charset="utf-8">
	<meta name="viewport" content="width=device-width, initial-scale=1.0" />
	<title>Keng Hmong Kingdom</title>

    <link href='http://fonts.googleapis.com/css?family=Playball' rel='stylesheet' type='text/css'>
    <link rel="stylesheet" href="css/bootstrapSlate.min.css" type="text/css">
    <link rel="stylesheet" href="css/sticky-footer.css" type="text/css">
    <link rel="stylesheet" href="css/khStyle.css" type="text/css">
    <link rel="shortcut icon"  type="image/x-icon" href="http://www.vajloogkeebhmoob.org/favicon.ico" />

</head>

<body>
<div class="navbar navbar-default" role="navigation">
    <div class="navbar-header">
        <button type="button" class="navbar-toggle" data-toggle="collapse" data-target=".navbar-responsive-collapse">
            <span class="icon-bar"></span>
            <span class="icon-bar"></span>
            <span class="icon-bar"></span>
        </button>
        <a href="index.html"><img src="images/banner.png" class="img-responsive" alt="Responsive Image" height="75" width="300"></a>
    </div>

    <div class="collapse navbar-collapse navbar-responsive-collapse">
        <ul class="nav navbar-nav">
            <li ><a href="index.html">Home</a></li>
            <li class="dropdown">
                <a class="dropdown-toggle" data-toggle="dropdown" href="#">About<b class="caret"></b></a>
                <ul class="dropdown-menu" role="menu">
                    <li><a href="OurBelief.html">Our Belief [Ntseeg Leej Twg]</a></li>
                    <li><a href="whoWeAre.html">Who We Are [Yog Leej Twg]</a></li>
                    <li class="active"><a href="chivKeeb.html">History [Chiv Keeb]</a></li>
                    <li><a href="teejSawm.html">Ceremonies [Teej Sawm]</a></li>
                </ul>
            </li>
            <li class="dropdown">
                <a class="dropdown-toggle" data-toggle="dropdown" href="#">Lessons<b class="caret"></b></a>
                <ul class="dropdown-menu" role="menu">
                    <li><a href="qhovTseeb.html">Qhov Tseeb</a></li>
                    <li><a href="sibKoom.html">Sib Koom</a></li>
                    <li><a href="txiavTximSiab.html">Txiav Txim Siab</a></li>
                    <li><a href="kojYogLeejTwg.html">Koj Yog Leej Twg</a></li>
                </ul>
            </li>
            <li class="dropdown">
                <a class="dropdown-toggle" data-toggle="dropdown" href="#">Media<b class="caret"></b></a>
                <ul class="dropdown-menu" role="menu">
                    <li><a href="gallery.html">Gallery</a></li>
                    <li><a href="audio.html">Audio</a></li>
                </ul>
            </li>
            <li><a href="contact.html">Contact</a></li>
        </ul>
    </div>
</div>

        <div class="container">
            <div class="row marketing">
                <h2 class="playballFont">Phau Chiv Keeb Noob Neej Hmoob Tshwm Sim</h2>
                <p>
                    Muaj coob leej ntau tus tau sau ntawv tuaj nug thiab xav paub txog peb tsev neeg Keeb Hmoob phau txuj ciaj sia Chiv Keeb Noob Neej Hmoob Tshwm Sim seb peb tsev neeg Hmoob tshwm sim li cas los. Yog li hnub no, cia kuv muab peb tsev neeg Keeb Hmoob phau Chiv Keeb coj los tshab txhais ua lus paj paws rau ib tsoom Nkauj Muam Nraug Nus Hmoob sawv daws tau nyeem thiab sib cog kawm Ua ke. Txoj kev to taub thiab paub txog yus haiv neeg zaj dab neeg haiv yuav pab tau yus to taub ntau yam txog ntawm yus tus kheej thiab. Tus cuam khoov (Outline) hauv qab no yog Peb Tsev Neeg Keeb Hmoob Phau Txuj Ciaj Sia Chiv Keeb Noob Neej Hmoob Tshwm Sim. Tag nrho Phau Txuj Ciaj Sia Chiv Keeb Noob Neej Hmoob Tshwm Sim yog 700 phab (pages). Yog peb yuav muab tshab txhais ib tog zus tuaj kom meej keeb ntxaws mas nws yuav ntau heev li. Yog li no, cia kuv tshab txhais ib qho me ntsis ntawm cov quag ntuj kom sawv daws to taub xwb.
                </p>
                <br>
                <p>
                    1). Chiv Keeb ntawm Noob Neej Hmoob Tshwm sim rau lub ntiaj teb no ces yog toom Neej uas Neeg ntiaj teb hu ua Dinosaur Age. Lub quag ntuj chiv keeb no Tswv Yawm Saub thiaj li tsim noob neej mus noob tsav loj loj vim lub ntiaj teb no tseem nyob ze lub hnub heev li. Yog li no, Hmoob thiaj muaj cov zaj haiv hais txog 9 lub hnub 9 lub hli. Yaj Yuam & Yaj Yim nkawv ob kwv tij thiaj los mus tua hnub mus tua hli. Nkawv tua lawm 8 lub hnub, 8 lub hli thiaj tseg lawm ib lub hnub thiab ib lub hli xwb. Cov txhais hnub thiab txhais hli thiaj poob puag saum nruab ntug los raug rau lub ntiaj teb no puas tsuag tag. Noob neej los tuag txhi, noob tsav los tuag txhua.
                </p>
                <br>
                <p>
                    2). Lub Quag ntuj zus 2 ces yog Yaj & Yeeb nkawv lub quag ntuj uas yog Noob Neej & Noob Dab. Hmoob thiaj muaj cov zaj haiv hais tias, "Yawm Puj Saub tsim noob neej thiab noob dab rau tej qab ca, tsim noob neej thiab noob dab nyob ua ib la." Yaj yog tus tij hos Yeeb yog tus Kwv. Yog li no, Tswv Yawm Saub thiaj tso Yaj mus kav noob neej hos tso Yeeb mus kav noob dab. Yaj lub teb chaws ces thiaj yog Yaj Ceeb hos Yeeb lub teb chaws ces thiaj yog Yeeb Ceeb. Lub sij hawm no, noob neej thiab noob dab puav leej muaj lub cev zeej txhiaj thiab tsis txawj mob mus tsis txawj tuag. Noob neej yuav mus rau tom Yeeb Teb los noob neej cia li hla ciam teb mus rau tom Yeeb Teb xwb. Noob Dab yuav tuaj rau tom Yaj Teb los noob dab cia li hla ciam teb tuaj thiab xwb. Thaum Noob Neej & Noob Dab sib txeeb noj mus sib txeeb haus, sib ntaus mus sib tua ces Hmoob thiaj tshwm sim muaj lo lus Yeeb Ncuab. Yeeb ncuab yog caj hlav ces ncau los ntawm Yeeb los xwb. Yaj & Yeeb lub quag ntuj los xaus rau thaum noob neej & noob dab sib ntaus mus sib tua ces Tswv Yawm Saub thiaj tso nws tus tub ntxhawg Siv Yis thiab nws tus tub hlob Ntxwj Nyoog nqes ntiaj teb. Txoov Siv Yis thiab Yawm Ntxwj Nyoog nkawv thiaj nqa vab tshaus tooj mus vab tshau hlau los lim noob neeg tuag mus tu caj, noob dab tuag mus tu ces. Nkawv thiaj li los cais tau neej rau Neej Teb hos cais tau dab rau Dab Chaw.
                </p>
                <br>
                <p>
                    3). Lub Quag ntuj zus 3 ces yog Nkauj Iab & Nraug Oo lub quag ntuj. Nkauj Iab & Nraug Oo yog Tswv Yawm Saub siv av mem toj los puab xwb. Noob neej thiaj muaj mob mus muaj nkeeg thiab Txoov Siv Yis thiaj rhawv tus txuj neeb yais los kho mob mus kho nkeeg thiab raws ntsuj mus raws plig. Nkauj Iab Nraug OO thiaj yug tau Cim Tuj, Tum Nplug (Hmoob hais tias yog Tis Txuj & Tum Sis Nplug) thiab muam ntxawm. Ntxwj Sib Nyoog siab tsis ncaj, plawv tsis ncees ces nws thiaj li dag Cim Tuj & Tum Nplug nkawv mus ntaus Nplooj Lwg Qav Cis Kaws Tuag. Thaum no thiaj tshwm sim muaj txoj kev ploj mus kev tuag rau noob neej. Lub quag ntuj no, Peb Hmoob thiaj tshwm sim muaj txoj kev neeb yaig, lub ntees ploj mus ntees tuag thiab lub teej tshoob mus teej kos lawm.
                </p>
                <br>
                <p>
                    4). Lub Quag ntuj zus 4 ces yog Nkauj Ntsuab & Nraug Nab lub quaj ntuj. Lub ntuj nyob tsis tiaj lub teb nyob tsis tus thiab Noob neej tsis txawj ua nkauj nyob mus ua nraug. Tswv Yawm Suab thiaj tso Nkauj Ntsuab & Nraug Nab los mus pheej ntug mus pheej teb thiab qhia noob neej ua nkauj mus ua nraug. Neeg ntiaj teb pom nkauj ntsuab mus zoo zoo nkauj ci tas tej mus sib niab, txiv huab tais thiaj caum ntes kom tau nkauj ntsuab los ua poj niam mas thiaj li yuav zoo txiv huab Tais nplooj siab. Nkauj Ntsuab & Nraug Nab thiaj khiav mus nkaum tau ib txheeb ob puas vam xyoo, lub ntiaj teb thiaj nyob mus ntsiag moo. Nkauj ntsuab Nraug Nab thiaj qhib rooj ntuj los saib ua cas neeg ntiaj teb muab lub ntiaj teb no txov txo mus puas tsuaj. Chim lawm Nkauj Ntsuab & Nraug Nab Siab, nkawv thiaj tso dej dag los nyab ntiaj teb. Nkawv lub quag ntuj los xaus rau thaum dej dab nyab ntiaj teb lawm.
                </p>
                <br>
                <p>
                    5). Lub Quag ntuj zus 5 ces yog Nkauj Mim & Nraug Nuj lub quag ntuj (Hmoob hais tias nkauj muam & nraug nus vim nkawv yog nus muag). Hmoob thiaj muaj zaj dab neeg Nraug Nuj & Nraug Nias. Nraug Nuj yog neeg siab zoo ces nraug nuj thiaj mus txua nruas daj. Nraug Nias yog neeg siab phem ces nraug nias thiaj mus txua nruas hlau. Thaum dej dag nyab ntiaj teb ces nraug nias lub nruag hlau thiaj ntog lam rau tiaj lag suab puam sab hnub poob lawm. Nraug nuj lub nruag daj thiaj ntab yees saum nplaim dej. Nraug nuj thiaj tshwm sim rau sab hnub tuaj hos nraug nias lawv thiaj tshwm sim rau tiaj lag suab puam sab hnub poob. 12 xeem hmoob thiaj tshwm sim ntawm Nkauj Mim & Nraug Nuj los. Dua ntawm 12 xeem lawm ces nkawv thiaj yug tau Liaj Lwg & Rhwv Mws. Liaj Lwg & Rhwv Mws thiaj rov qab mus nqa tau Zaj Tshoob, Txiv Xaiv, Neeb Yaig hauv Zaj Teb Los. Qhov no peb Hmoob thiaj tsis hais tias yog nkawv yog tos tsim tab sis nkawv yog tus mus nqa tau hauv zaj teb los xwb.
                </p>
                <br>
                <p>
                    6). Hmoob Lub Neej Poob Haiv ces yog thaum Vaj Tswb Tshoj yuav niam suav los ua niam yau. Hmoob thiaj tshwm sim txoj kev yuav niam yau thaum no los mus lawm. Niam Suav Thiaj ntxeev siab tig tuaj Vaj Tswb Tshoj tuag. Thaum no Hmoob thiaj muaj cov dab neeg hais txog noob qes luaj taum daj los raug Suav hlais, Suav hlais nplaig, Suav khawb Hmoob ntxa thiab ntau ntau yam tsis tag tsis kawg. Zaj dab neeg Poj niam txiav txiv neeg tob hau nqa mus rau huab tais los thiaj yog tshwm sim thaum lub sij hawm no los thiab. Suav Thiaj txeeb tau tag nrho Hmoob cov txuj ci uas Liaj Lwg, Rhwv Mws mus nqa tom zaj teb los lawm. Thaum no ces peb tsev neeg Hmoob nyob tsis muaj teb mus muaj chaw lawm ces peb txoj kab li kev cai thiaj li txuam yuaj mus xyaw dab toj taug, dab poob haiv thiab lwm nywj keeb neeg lawm. Txij thaum no los ces Hmoob thiaj sawv tsis ciaj haiv li lawm. Muaj ntau ntau tus zoo thawj coj tau sawv los coj Hmoob mus muaj teb muaj chaws los thiaj kav tsis ntev. Hmoob hais tias Hmoob ua neej poob haiv los tau 5,000 xyoo.
                </p>
                <br>
                <p>
                    Qhov no yog Tswv Keeb Hmoob tus cuam khoov rau peb tsev neeg Keeb Hmoob Phau Txuj Ciaj Sia Chiv Keeb Noob Neej Hmoob Tshwm Sim. Qhov no thiaj li qhia meej tseeb hais tias, tsis yog peb tsev neeg Keeb Hmoob qog (copy) peb zaj chiv keeb ntawm lwm nywj keeb neeg los. Peb zaj chiv keeb yeej muaj nyob zwm tseg rau hauv peb tsev neeg Hmoob cov zaj haiv lawm. Nws tsis yog peb xeem txua dua tshiab los yog khwv tswv yim tim roob twv xev rhawv tawm los xwb. Txhua yam nyob rau hauv peb tsev neeg Keeb Hmoob Phau chiv keeb yeej muaj chaw txawb mus chaw rau thiab muaj pov thawj tim khawv tim thooj nrog rau peb tsev neeg Hmoob cov zaj haiv ua ntu zus los txog rau niaj hnub niam no. Qhov no thiaj li yog peb teej mus peb tug thiab thiaj tsis yog peb copy ntawm lwm txoj kev ntseeg los.
                </p>
            </div>
        </div>


        <div class="footer">
		<div class="container">
			<p class="text-muted">&copy; Copyright 2014 by <a href="http://www.vajloogkeebhmoob.org">Tuam Ceeb Vaj Loog Keeb Hmoob</a>. All Rights Reserved.</p>
		</div>
	</div>

    <script src="https://ajax.googleapis.com/ajax/libs/jquery/1.11.1/jquery.min.js"></script>

    <script src="js/bootstrap.min.js"></script>
</body>

</html>