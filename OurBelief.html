<!DOCTYPE HTML>
<html>
<head>
    <meta charset="utf-8">
	<meta name="viewport" content="width=device-width, initial-scale=1.0" />
	<title>Keng Hmong Kingdom</title>

    <link href='http://fonts.googleapis.com/css?family=Playball' rel='stylesheet' type='text/css'>
    <link rel="stylesheet" href="css/bootstrapSlate.min.css" type="text/css">
    <link rel="stylesheet" href="css/sticky-footer.css" type="text/css">
    <link rel="stylesheet" href="css/khStyle.css" type="text/css">
    <link rel="shortcut icon"  type="image/x-icon" href="http://www.vajloogkeebhmoob.org/favicon.ico" />

</head>

<body>
<div class="navbar navbar-default" role="navigation">
    <div class="navbar-header">
        <button type="button" class="navbar-toggle" data-toggle="collapse" data-target=".navbar-responsive-collapse">
            <span class="icon-bar"></span>
            <span class="icon-bar"></span>
            <span class="icon-bar"></span>
        </button>
        <a href="index.html"><img src="images/banner.png" class="img-responsive" alt="Responsive Image" height="75" width="300"></a>
    </div>

    <div class="collapse navbar-collapse navbar-responsive-collapse">
        <ul class="nav navbar-nav">
            <li ><a href="index.html">Home</a></li>
            <li class="dropdown">
                <a class="dropdown-toggle" data-toggle="dropdown" href="#">About<b class="caret"></b></a>
                <ul class="dropdown-menu" role="menu">
                    <li class="active"><a href="OurBelief.html">Our Belief [Ntseeg Leej Twg]</a></li>
                    <li><a href="whoWeAre.html">Who We Are [Yog Leej Twg]</a></li>
                </ul>
            </li>
            <li class="dropdown">
                <a class="dropdown-toggle" data-toggle="dropdown" href="#">Media<b class="caret"></b></a>
                <ul class="dropdown-menu" role="menu">
                    <li><a href="gallery.html">Gallery</a></li>
                    <li><a href="audio.html">Audio</a></li>
                </ul>
            </li>
            <li><a href="contact.html">Contact</a></li>
        </ul>
    </div>
</div>

        <div class="container">
            <div class="row marketing">
                <h2 class="playballFont">Ntseeg Keeb Hmoob Yog Ntseeg Leej Twg</h2>
                <p>
                    Peb cov Hmoob feem coob loj hlob ntawm txoj kev teev poj teev yawm, ntseeg dab vaj dab tsev, xwm kab txhiaj meej pem xeeb. Peb tej kev noj kev haus, kev li kev cai, kev tshoob kev kos, ntees ploj ntees tuag, kev kho mob kho nkeeg yeej muaj tseeb heev, yeej ua raws li Tswv Yawm Saub lawv peb tug ua niam ua txiv rhawv los ntag. Tiam sis ntev tom qab no, peb choj lov kev tu los sis ntaiv ntuj dam lawm ces cov txuj no puav leej txuam yuaj xyaw kev ntseeg dab toj taug thiab dab poob haiv tag lawm. Yog li no Keeb Hmoob txoj kev ntseeg thiaj yog tus choj uas txuas peb Hmoob rov qab mus cuag Tswv Yawm Saub dua ntag. Keeb Hmoob txoj kev Ntseeg thiaj yog Ntseeg Tswv Yawm Saub.
                </p>
                <p>
                    Hais txog lub npe Tswv Yawm Saub, peb ntseeg hais tias muaj ib lub hwj chim Tswv Yawm Saub nkaus xwb, tiam sis lub sam xeeb Tswv Yawm Saub ntawd mas muaj peb leeg tuav lub sam xeeb Tswv Yawm Saub ntawd. Peb leeg ntawd yog Vaj Yawm Saub, Vaj Los Tuam Xeeb Keeb Hmoob, thiab Vaj Txoov Xob. Thaum peb hu thiab hais txog Tswv Yawm Saub lub npe ces peb hais txog lawv peb leeg huv tib si lawm. Tiam sis thaum peb hais txog ib tug xwb ces peb hu ua Vaj Yawm Saub ntawm leej txiv, Vaj Los Tuam Xeeb Keeb Hmoob ntawm leej xeeb thiab Vaj Txoov Xob ntawm leej cawm.
                </p>
                <p>
                    Yog li no Keeb Hmoob txoj kev ntseeg yog ntseeg tus yug yus los yog tus muab txoj sia rau yus uas yog yus caj hlav ces ncau ntawm yus haiv neeg. Yog li no Keeb Hmoob thiaj ntseeg Vaj Los Tuam Xeeb Keeb Hmoob, Hmoob Niam Hmoob Txiv Nkauj Iab Nraug Oo. Nyob rau hauv lub ntiaj teb no, tsis muaj ib tug Vaj Leej Thawj los yog Tim Tswv twg yuav hlub yus cuag yus niam yus txiv. Yog li no txhua txhua zaj txuj mas yeej plov meej tias, “Tus hlub yus tshaj ces yog yus niam yus txiv xwb.” Yog li no Keeb Hmoob thiaj ntseeg Hmoob Niam Hmoob Txiv Nkauj Iab Nraug Oo uas yog Vaj Los Tuam Xeeb Keeb Hmoob.
                </p>
                <p>
                    Keeb Hmoob txoj kev ntseeg yog ntseeg tus Tswv tsawb tsim yus uas yog Puj Saub thiab Yawm Saub nkawv. Nyob rau hauv Hmoob txhua txhua zaj txuj haiv mas yeej plov meej tias Puj Saub thiab Yawm Saub nkawv yog tus tsawb tsim lub ntiaj teb no ntag thiab nws tseem yog tus tsawb tsim Nkauj Iab Nraug Oo uas yog Hmoob Niam Hmoob Txiv caj hlav ces ncau thiab. Yog li no peb Hmoob tus Tswv Ntuj thiaj yog peb pog mus peb yawm uas yog tus tsawb tsim Nkauj Iab Nraug Oo xwb. Yog li no peb Hmoob thiaj tsis tis muaj ib lub npe rau peb tus Tswv Ntuj. Peb muab nws hu ua “Puj Saub thiab Yawm Saub” uas yog txhais tias yog Peb Pog mus Peb Yawg xwb vim peb yog nws caj hlav ces ncau thiab peb yog nws me nyuam. Yog li no Keeb Hmoob thiaj ntseeg Vaj Yawm Saub uas yog tus Tswv tsawb tsim txhua tsav txhua yam hauv lub qab ntuj no.
                </p>
                <p>
                    Keeb Hmoob txoj kev ntseeg yog ntseeg tus uas ceeb cawm yus uas peb muab nws hu ua Yawm Xob Txwg Xob Laug los yog Yawm Txoov Xob. Yawm Txoov Xob lub npe yeej muaj zwm tseg cia nyob rau hauv Hmoob cov zaj haiv uas cov laus hais qhia cov hluas, ib txheej hais dhau ib txheej, ib tiam hais dhau ib tiam. Vaj Txoov Xob yog tus tuav txoj kev ncaj ncees nyob mus ib txhis. Yog li no thaum Hmoob muaj kev nyuaj siab ntxhov plawv, kev mob kev nkeeg, kev tsis sib haum xeeb, los yog kev txhub muj tsim txom Hmoob thiaj hu txog Xob Txwg Xob Laug. Yog li no Keeb Hmoob thiaj ntseeg Vaj Txoov Xob tus tuav txoj kev ncaj ncees nyob mus ib txhi. Nws thiaj yog tus cawm peb dim ntawm dab txeej dab qus ob txhais tes.
                </p>
                <p>
                    Txawm yog peb txhua tus lub qhov muag tsis tau pom Vaj Yawm Saub, Vaj Los Tuam Xeeb Keeb Hmoob thiab Vaj Txoov Xob los peb ntseeg hais tias muaj lawv yog peb tus Tswv, yog tus uas tsawb tsim peb txhua leej txhua tus, yog peb caj hlav ces ncau thiab yog tus ceeb cawm tau peb. Muaj ib hnub tom ntej no peb yuav mus txog lawv lub teb chaws Tuam Ceeb Ntuj xwb xwb li. Yog peb pom lawv peb tug ua niam ua txiv lawm ces tsis yog txoj kev ntseeg lawm. Thaum ub Hmoob choj tsis tau lov, kev tsis tau tu los yog ntaiv ntuj tsis tau dam ces lawv peb tug ua niam ua txiv yeej mus mus los los thiab lawv yeej nrog Hmoob nyob nraim. Yog li no nyob rau hauv Hmoob cov Zaj Haiv, ib qho ob qho los thiaj yuav tau mus nug Puj Saub thiab Yawm Saub xwb xwb li. Yog li no lub sij hawm ntawd peb thiaj tsis tau muaj txoj kev ntseeg. Niaj hnub niam no vim peb choj lov kev tu los yog ntaiv ntuj dam lawm ces peb thiaj yuav tau rhawv txoj kev ntseeg ua tus choj txuas peb rov qab mus caug rau lawv peb tug ua niam ua txiv dua.
                </p>
            </div>
        </div>


        <div class="footer">
		<div class="container">
			<p class="text-muted">&copy; Copyright 2014 by <a href="http://www.vajloogkeebhmoob.org">Tuam Ceeb Vaj Loog Keeb Hmoob</a>. All Rights Reserved.</p>
		</div>
	</div>

    <script src="https://ajax.googleapis.com/ajax/libs/jquery/1.11.1/jquery.min.js"></script>

    <script src="js/bootstrap.min.js"></script>
</body>

</html>